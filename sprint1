SPRINT I

Cel:
Celem sprintu pierwszego było wstępne zapoznanie się z tematem naszego projektu.
Czy udało się osiągnąć? 
W pierwszym sprincie nie określiliśmy jasno celu naszych działań. Źle, zbyt ogólnikowo sformułowane zadania nie pozwalają nam na jasne określenie powodzenia. 
Przebieg sprintu:
Podczas tego tygodnia wszyscy zainstalowaliśmy plus for Trello, dzięki któremu mogliśmy kontrolować liczbę przepracowanych przez nas godzin nad projektem. Udało nam się też w pewnym stopniu zapoznać z Pythonem, nowym językiem programowania, w którym to mieliśmy pisać nasz projekt. Wszyscy przeczytaliśmy kilka artykułów na ten temat. 
Jednak przez złe sformułowanie zadań podczas tego tygodnia nie osiągnęliśmy widocznych efektów, nie byliśmy także w stanie kontrolować postępów naszej pracy. Dodatkowo niejasno sformułowane polecenia nie motywowały nas do pracy. Mieliśmy wrażenie, że nie ma znaczenia, czy wykonamy dane zadanie, czy też nie.
Początkowo próbowaliśmy robić codzienne stand-upy, jednak szybko porzuciliśmy ten pomysł. Zbyt mała skala naszego projektu i zbyt mała ilość zadań powodowały, ze codzienne meldowanie swoich postępów nie miało większego sensu. 
Sprint ten pokazał nam jak należy planować tydzień zadań, poprzez popełnione przez nas błędy w kolejnych tygodniach potrafiliśmy lepiej zaplanować sprinty. Dlatego, nie uważam, żeby pierwszy tydzień zakończył się porażką. Posłużył nam on bardziej do zapoznania się z narzędziami, na których mieliśmy pracować i na opracowaniu własnego sposobu pracy. 

Uwagi i wnioski:
Należy precyzyjnie określać zadania i ich podział
Zmniejszyć ilość stand-upów, codzienne nie sprawdzają się przy tak małym projekcie
	


